// Pénzügyi Alapismeretek - Teljes könyv tartalom

export const penzugyiAlapismeretkBookFullContent = `PÉNZÜGYI ALAPISMERETEK


BEVEZETÉS

Ez a könyv azért készült, hogy általános ismereteket nyújtson a gazdaság működésének alapvető folyamatairól, azon belül is leginkább a tőkepiacokkal ismertesse meg az érdeklődőket, tanulókat. Segítségével nem feltétlenül válhatunk azonnal tapasztalt befektetési szakemberekké, de a tartalom elsajátításával széleskörű ismereteket szerezhetünk, ami egy kezdő lépés lehet, hogy elindulhassunk a tőkepiacok varázslatos világában. El kell fogadnunk azt a tényt, hogy a mai világ legalapvetőbb emberi szükséglete a pénz, ebben fejezzük ki a legtöbb igényünket, elégítjük ki szükségleteink jelentős részét. Az út, ami a pénzügyek működésének megértéséhez vezet rendkívül hosszú és bonyolult.


A magyar lakosság általánosságban nagyon keveset foglalkozik a pénzügyeivel. Az alapvető cél az lenne, hogy pontosan ismerjük pénzügyi bevételeinket, kiadásainkat, rendszerezni és értékelni tudjuk azt a folyamatot, aminek alapján megtakarítással rendelkezhetünk, amely megtakarítás gondosan felügyelt, megalapozott döntések útján történő befektetéssel tovább gyarapodhat. A lakossági megtakarítások növekedése nem csak egyéni, hanem társadalmi érdek is egyaránt. A magasabb életszínvonal kialakulásának egyik legfontosabb pillére a lakossági megtakarítások növekedése.


Az elmúlt években határozott emelkedésnek indultak a magyar bérek, nőttek a megtakarítások, de a pénzügyekkel kapcsolatos időráfordítás nagyon minimálisan emelkedett. Tanulás, tapasztalat és folyamatos odafigyelésre lenne szükség abban a témakörben, ami gyakorlatilag mindenkit érint a háztartások napi pénzügyi teendői révén.


A magyar pénzügyi ismeretek hiánya azonban nem csak a lakossági szegmensben, nem csak a háztartások esetében probléma. Az intézmények pénzügyi irányításának felkészültsége is rendkívül alacsony színvonalú. A KKV és mikró vállalkozások esetében szinte nem is létezik a gondos vállalati pénzügyi irányítás megléte. Ezzel a könyvvel és egyben tanítási modellel igyekszünk felkészíteni azokat a már gyakorló vagy későbbiekben vezetőkké váló vállalatvezetőket, akik mélyebb tudást igényelnek a gazdasági ismeretekben, a tőkepiac folyamataiban. Hogyan juthatunk tőkéhez? Miért nem csak a bankbetét az egyetlen befektetési lehetőség? Mire jó a vállalat tőzsdei jelenléte?  Transzparencia, marketing többlet, jelentési kötelezettségek és még számtalan egyéb, hasznos ismeret a vállalatok tőkepiaci jelenlétével összefüggésben.


A magyar gazdaság szereplőinek tudása, ismereteik magasabb színvonala az alapvető kelléke a sikeresebb magyar gazdaság folytatólagos fenntarthatóságának. Egy minimális szintű követelményrendszer elsajátítása kötelező eleme lehet a jelen és a jövő nemzedékének a pénzügyek napi gyakorlatában.


A könyv szerzői nem csupán egy könyvet írtak sok-sok gazdasági, tőkepiaci ismerettel, hanem egy tanulási folyamatot is modelleztek, ami e-learning formájában válik elérhetővé az érdeklődők számára. A tanulási folyamat rengeteg ellenőrző kérdéssel tarkítottan követi a tanulni akarók tananyag elsajátítását, értékeli, elemzi a felkészültséget.


Ezúton kívánunk minden Olvasónknak sikeres tanulást és felkészült, pénzügyekben gondos és tudatos jövőt!


A PÉNZ

BEVEZETÉS

Kezünkbe fogunk értékes papírokat, érméket. Súlyuk, anyaguk lényegtelen az értékük tekintetében? Hogy milyen értékkel bírnak leginkább attól függ, hogy milyen szám van rájuk írva? Persze, ha ez ilyen egyszerű lenne, akkor fognánk egy papírt, ráírnánk egy számot és könnyedén gazdagok lehetnénk. Színes, képes papírok, dombornyomott érmék. Lehetnek szépek, ritkák, lényegesen értékesebbek, mint amit az „előállításuk", anyaguk képvisel. Ezek a papírok, fémek közel sem szolgálnak mindenképpen fizetési eszközként. Drága arany alapanyagból, ezüstből készítetten, emlékeket őrzően, ritkaságként számon tartottan ezek a papírok és érmék is értékesek lehetnek, eszmei, anyagi értéküket mérni, számítani lehet, de nem minden esetben könnyedén. Attól, hogy valami hasonlít a pénzre, attól még nem az. Sőt! Régi pénzként használt papírok és érmék sem pénzek ma már, ha nincsenek forgalomban, nem képviselnek forgalmi, fizetési értéket.


Ahhoz, hogy a pénz valójában pénz lehessen, forgalmi értékkel rendelkezzen, ahhoz az szükséges, hogy a piac, a társadalom, a törvényi és prudenciális szabályozás is fizetési eszköznek ismerje, fogadja el. A pénz egy „áru", ami elfogadott értékkel bír és ezáltal elcserélhetjük olyan árucikkekre, amiknek az értékét pénzben is ki tudjuk fejezni. Ugyanakkor a mai világban sem minden árucikk és nem is fejezhető ki minden értékben, pénzben. Ha valaki abban hisz és bízik, hogy pénzért cserébe bármit megkaphat, nyilvánvalóan téved. Szeretetet, családot, minden formájú egészséget és még számtalan dolgot nem lehet pénzért venni, cserélni. Ugyanakkor az is óriásit téved, aki azt gondolja, hogy nem számít a pénz. A mai világ legtöbb szükségletét, anyagi, tárgyi, szellemi jószágát pénzben fejezzük ki. Azt is meg kell említeni ugyanakkor, hogy ezeknek a javaknak, áruknak az értéke sem állandó, mint ahogy a pénz értéke is lehet változó más pénzekhez, fizetési eszközökhöz viszonyítva, de akár a saját értékállóságának tekintetében is.


Valamit vásárolni, megszerezni pénzért cserébe, rendkívül egyszerű folyamat. Odamegyünk a kasszához és készpénzben fizetünk, a bankszámlánkról utalással egyenlítjük ki az ellenértéket. A pénz formái is különbözőek, nem csak kinézetükben, de alkalmazásuk szerint is. Ami olyan egyszerű és egyértelmű a mai ember számára, az sok évszázadon keresztül ivódott az emberi cselekvések szokványaként és mindannyiunknak a felnőttkori lét egyik meghatározó elemét képviseli. Pénzt keresni, pénzt költeni mindenki tud és szokott. Pénzt kezelni, tudatosan megtakarítani már a társadalom csak kisebb szegmense.


A pénzügyi folyamatok bonyolultak. Ami nekünk csak vásárlás, mint cselekedet, a pénzforgalom szempontjából rendkívül összetett szabályozási, működtetési probléma-halmaz. Nem mindegy, hogy mennyi pénz van forgalomban. Nem mindegy, hogy milyen címletek és belőlük mennyi van kibocsájtva. Nem mindegy a pénz romlása, annak üteme és a gazdaságra gyakorolt hatása. Nem mindegy, hogy mennyi a pénz kamata és milyen időtávra, mint ahogy az sem mindegy, hogy ösztönzőek -e a pénzköltés feltételei vagy megtakarításra bíróak. Ezek a „nem mindegy" dolgok szerepelnek majd sok más „nem mindegy" társukkal a pénzről szóló fejezetben. Megtanuljuk, hogy pontosan mi is a pénz, hogy alakult ki, mire használjuk és még számtalan érdekes dolgot, amit a hétköznapi életünkben nem, vagy csak nagyon ritkán fogalmazunk meg a pénzzel, mint eszközzel kapcsolatban.


Az emberek általában azt gondolják, hogy sokat tudnak a pénzről. Az emberek valóban viszonylag sokat tudnak a pénzről, de a lakosság legnagyobb része mégsem tud felelősen gondolkodni, gondoskodni pénzügyeiről pénzügyi tudatosságaként. Nagyon nem mindegy, hogy mennyi van a pénzből a zsebünkben, tartva bankszámlákon, befektetve értékpapírokba, ingóságokba, ingatlanokba, műtárgyakba és számos egyéb befektetési, pénzügyi eszközbe, értékkel bíró vagyontárgyba.


„A pénz sosem alszik." A pénz tartása, a vagyontárgyak léte nem csak hozadékkal, kamattal, hozammal járhat, hanem költségekkel, terhekkel, időráfordítással és rengeteg kockázati tényezővel is.


A PÉNZ KIALAKULÁSA

ŐSKÖZÖSSÉG (ÖNELLÁTÓ TÁRSADALOM)

Ahhoz, hogy megérthessük a pénz, mint forgalmi értékkel bíró fizetőeszköz kialakulásának  az okát, nagyon messzire kell visszautaznunk az emberiség történelmében. Miközben nem az a cél, hogy elmélyedjünk az egyébként oly csodálatos történelemben, tisztázni kell, hogy az önellátó társadalom nem társadalmi forma, ezért szerepeltetjük az ősközösség fogalmát. Az „önellátó társadalom" kifejezés inkább az ősközösségi társadalom életmódjára utal, amit tanulmányainkból így ismerhetünk: vadászás, halászás, gyűjtögetés. Azt is meg kell jegyezni, hogy az önellátás társadalmi primitívsége sem egyértelműsíthető, hiszen a legfejlettebb gazdasági teória alapja is lehet a gazdaság teljes önellátó mechanizmusa, ahol a mai közösségek (országok, szövetségek) képesek lennének minden igényt a saját határaikon belül kielégíteni. Ennek a teóriának azonban erősen gátat szab a hatékonyság és értelmesség fogalomrendszere, ami azt mondatja, hogy bizonyos javak előállításának hatékonysága és értelmezhetősége nem csak határokkal, hanem területi, időjárási, fejlettségi és egyéb jellemzőkkel is számított, tehát nem biztos, hogy ott kell halászni, ahol nincs hal, iparosodni, ahol nincsenek természeti kincsek vagy szolgáltatást tökéletesíteni és szolgáltatni, ahol nincsen sűrűn lakott populáció. Maradjunk tehát annál a nagyon valószínű ténynél, hogy az ősközösségi társadalmak önellátóak voltak. Megtermelték azokat az alapszükségleteiket, amik az akkori kor emberének igényeit kielégítette: volt hol lakni, volt mit enni, inni és nagyon kezdetleges egyéb igényeket is kielégíteni, mint például a ruházkodás. Az is lényeges elem, hogy a vadászás, halászás, gyűjtögetés szintén leegyszerűsített igényrendszert vetít, nyilván ez az idő múlásával vagy akár már a kezdetekben is lényegesen szélesebb körű lehetett, de az a történelem vizsgálata során nem fogalmazódott meg kellőképpen. Nem beszélve az általánosításról, mivel ezek a számos ősközösségi társadalmak nem időben azonos és nem azonos szintű fejlettséggel rendelkeztek, ez bizonyosan lehetetlen lett volna és nem is a további fejlődést ösztönző evolúciós törvényszerűség.


Az ősközösségek történelmi fejlődése erősen korlátozott volt, pontosan az önellátó életmód miatt. Alacsony népsűrűség, változó sikerű önellátás, alacsony népszaporulat jellemezték ezeket a társadalmakat, az önellátás rengeteg tényezőtől függött és időszakos nehézségei számos ősközösség felbomlásához is vezetett.


Az idő múlt és a világ fejlődött. A fejlődéssel pedig jelentkeztek az igények. Elkezdődött a magasabb színvonalú munka elvégzése, ami a hozzáértőket a szakosodás útjára vezette. A szakosodás mind aktívabban tette lehetővé a sokrétű árukészlet felhalmozását, ahol a helyileg kialakult többlet, más helyek hiányának betöltését tette lehetővé. Elkezdődött a cserekereskedelem.


CSEREKERESKEDELEM

Az elkezdődött szakosodás körülbelül az Őskor végére és az Ókor elejére tehető. Az árucikkekből megtermelt többlet „útnak indult", hogy keresse a helyét olyan helyeken, ahol nem volt elég belőle. A többlet árut kínálót eladónak, az áruhiányban szenvedőt vevőnek nevezzük. Az áru cserekereskedelmének kezdeteként az árukat közvetlenül cserélték más árukra, adott helyenként a kereslet-kínálat együtthatójából következő cserearány szerint. Ennek a közvetlen cserekereskedelemnek azonban az volt a feltétele, hogy a kínált áru helyébe olyan árut kapjunk, amire nekünk is szükségünk van.


Röviden kifejezve ami a vevőnek hiány, az az eladónak többlet. Ami az eredeti csereáru vevőjének hiány volt, az a cserébe kínált áru viszonylatában többlet, míg ami az eredeti csereáru eladójának többlet volt, az a cserébe kapott árujának viszonylatában hiány. Bonyolult? Akkor ne olvassuk vissza csak egyszerűen azt jegyezzük meg, hogyha halam volt és sóért akartam elcserélni, akkor bizony olyan vevőt kellett találnom a halamra, aki sót akart adni érte. Ha ez a két igény nem jelentkezett egyszerre, akkor a csere nem tudott létrejönni. Tehát. Ha a halamért nem sóval, hanem gyümölccsel akartak fizetni, akkor nem volt üzlet, mert nekem nem kellett a halamért cserébe a gyümölcs.


A probléma a cserekereskedelem esetében azonban nem csak a kínált és cserébe elvárt áruk találkozásának problémája volt. Gondot jelentett az is, hogy azonos helyen és időben kellett lebonyolítani az üzletet, ami igencsak nehézkes volt és nem is mindig sikeres. Nem beszélve arról, hogy az áruhiány és a kereslet időben nem feltétlenül kiszámíthatóan jelentkezett, egy-egy helyen túl sok felesleg adódott vagy rendkívül nagy hiány. Azt sem szabad figyelmen kívül hagyni, hogy egy értékesebb árut egy másik értékesebb áruért cserébe nem feltétlenül lehetett az áru számának többszöröseként kifejezni. Manapság sem biztos, hogy egy élő lúdért két élő kacsát adnánk, ha a „normális" értéke egy élő lúdnak, másfél élő kacsa lenne.


Az „áruért áruval fizetek" cserekereskedelem számtalan problémát hordozott és hamarosan igény jelentkezett arra, hogy a zökkenőmentesebb cserekereskedelem bonyolításához valamilyen árupénzzel lehessen fizetni.


ÁRUPÉNZ

Az árupénz egy olyan köztes áru az áruk cserekereskedelmében, amit a legkönnyebben volt lehetséges más árukra cserélni és amely áru értéke könnyen meghatározható volt más áruk viszonylatában. Természetesen ez sem lett volna elég, sok egyéb elvárt tulajdonsággal is rendelkeznie kellett az árupénznek, például viszonylagosan tartani kellett az értékét, kis- és nagyobb mértékkel is rendelkeznie kellett az oszthatóság végett és már itt jelentkezett az, a mai világban is alapvető feltétel, hogy általánosan elfogadottnak kellett lennie.


Ha gyorsan kell ilyen árut keresni, akkor leginkább a só és a cukor jut az eszünkbe. Kevesen tudják ugyanakkor, hogy a cukor még 150 évvel ezelőtt is leginkább a nemesi udvarok „tartozéka" volt. Marad a só. Azért a sóval is lehetne vitatkozni, de az tény, hogy az ókorban a tengerekből, a bronzkorszakban pedig már sófejtés révén is képes volt az ember a só használatára, a könnyű hitet azonban jelentősen rombolja a feltételezés, hogy az ókorban, de még az újkorban is leginkább uralkodói monopólium volt a sóval kapcsolatos gazdálkodás.


Maradjunk az egyszerűség kedvéért a sónál. A só rendelkezett minden szükséges kellékkel, amivel az árupénznek rendelkeznie kell. Könnyen lehetett szállítani, bármit ki lehetett vele fizetni (ha nem hatalmas értékű dolgokról volt szó, persze akkor is, csak győzze bárki oda- és elszállítani a tonnányi sót), mindig szükség volt rá és a legtöbb helyen idővel ismerték és el is fogadták. Az eladott árunkért tehát sót - mint árupénzt - kaptunk cserébe és az sem volt baj, ha az adott helyen (nevezzük piacnak, ahol az áruk kereskedelme zajlik) nem lehetett olyan árut kapni, amire szükségünk volt, elmentünk máshova, ahol árulták a megfelelő árut és a sónkért (ami mindenhol kellett, vagy csupán elfogadták minden áruért cserébe) vásárolhattunk olyan árut amire szükségünk volt. Fejlődött a cserekereskedelem, fejlődött a társadalom és leginkább fejlődött a kezdetleges gazdaság.


A cserekereskedelem során használatos árupénz azonban még mindig nem volt teljesen problémamentes fizetőeszköz. Árupénz az áruban, csereérték az áruban, ráadásul sok és nem néhány fajta árupénz még mindig nehézkes kereskedelmet bonyolított.


ÁRUPÉNZ VAGY PÉNZHELYETTESÍTŐK? (NEMESFÉMEK)

Az emberiség fejlődése során, valószínűleg a 6.-7. század környékén jelentek meg az első nemesfém alapú fizetőeszközök, amiket már joggal nevezhetünk pénznek, fizető-eszköznek. Érméket öntöttek arany és ezüst anyagból és ezeket az akkori „gazdasági" szereplők elfogadták, ismerték a nemesfémek ritkaságát, értékét. Természetesen ekkor sem arról volt szó, hogy a világon egy fajta aranyból és ezüstből öntött pénz létezett. Az arany és ezüst súlya a fizetőeszközben saját értékkel kifejezve vált alkalmassá arra, hogy lebonyolítsa az árucsere kereskedelmet. Az arany magasabb értékével, az ezüst alacsonyabb értékű váltópénzként funkcionált.


Bimetalizmus: az arany és az ezüst együtt töltötték be a pénz funkcióját


Monometalizmus: amikor egyetlen nemesfém (alapvetően az arany) töltötte be a pénz funkcióját


Árupénz vagy pénzhelyettesítő? Miközben az arany és az ezüst - a nemesfémek - még a saját mivoltukban az árucsere áruit is képviselték, funkciójukban már inkább nevezhetőek pénzhelyettesítőnek, mert a nemesfém bázisú pénzkibocsátás mögöttes értéke évszázadokon keresztül, a modern pénz kialakulásáig az aranyhoz, aranytartalékhoz volt kötve. A jelenben is a központi banki általános politika része az aranytartalék lehetőségének meghatározása, amivel a jelenben is él a jegybanki „gazdasági-biztonság-politika".


Sajnos az aranyból és ezüstből önthető „pénzérmék" mennyisége sem végtelen. A fejlődés és leginkább az iparosodás, óriási mértékű árukészletek, eszközök, ingatlanok, ingóságok cseréjének lebonyolítását tette szükségessé, amihez nem lehetett elégséges arany, ezüst pénzhelyettesítőt alkalmazni.


Az átmenet részeként, amely az aranyfedezetű arany és egyéb pénzhelyettesítőt „vallotta" aranyfedezetként kibocsátható pénznek, megjelent az árufedezet alapú pénzhelyettesítők kibocsátása is.


Currency emélet: annyi pénzhelyettesítőt lehet, szabad forgalomba hozni, amennyi a mögöttes aranyfedezet


Banking elmélet: a pénzhelyettesítők kibocsátását nem a meglévő aranyfedezethez, hanem árufedezethez kell kötni


SZABAD PÉNZ (BANK) KORA

Rövid kitérőként említjük meg, hogy például az Egyesült Államokban a szabályozás hiánya, vagy megengedő mivolta miatt, gyakorlatilag bárki „bocsáthatott ki" saját pénzt. Magánbankok, boltok, éttermek, de akár magánszemélyek is. Ékes példája mindez annak, hogy a piac pénzelfogadó mechanizmusa képes arra, hogy bármilyen „eszközből" fizetőeszközt tudjon létrehozni. Jelenleg a kriptovaluták korát éljük, amelyek szintén képesek fizetőeszközként funkcionálni, de a jelen korban létrehozott fizetőeszközök általános piaci elfogadásán túl, a szabályozási környezetnek is elfogadónak kell lennie, egyébként megakadályozhatja a létrejött fizetőeszköz elfogadhatóságát.


Kijelenthető, hogy napjainkban nem létezhet határtalanul (szabályozatlanul) a „szabad pénz" fogalma.


RENDELETI PÉNZ

Meg is érkeztünk a modern pénz, fizetőeszköz fogalmához. A rendeleti pénz olyan pénz, amit valaki kötelezően forgalomba helyező, tartó és onnan kivonható, átalakítható jelleggel bocsát a gazdaságba, nyilvánvalóan erre jogosultsága az állami szabályozásnak lehet. A rendeleti pénz mögöttes értéke egyéb áruban, de akár nemesfémben is kifejezhető, amint azt az „Elrendelő" a gazdaságba vezeti, de meghatározás nélkül is forgalomba bocsájthatja. A rendeleti jelleggel forgalomba helyezett rendeleti pénz elfogadásának kötelező a jellege, erre a legmegfelelőbb kifejezés: nemzeti valutaként kibocsájtott, állami garanciával bíró, nemzeti fizetési (vagy fizető) eszköz.


A gazdaság ismeri és elismeri a fizetőeszköz árukereskedelemben, szolgáltatásban résztvevő közvetítő szerepét, fizetési eszköz mivoltát. A társadalmi szabályrendszer, a törvények szigorúan büntetik a fizetőeszköz hamisítását, eltulajdonítását, a pénzzel való visszaéléseket.


A modern pénz, a rendeleti pénz a közgazdaságtan alapvető fogalma. Nélküle nem létezik a mai modern közgazdaságtan, tudomány.


A mai pénzek általában állami kibocsájtásúak, nem csak az áruk, szolgáltatások és minden pénzben, értékben kifejezhető jószág mérésére szolgálnak, hanem egymáshoz viszonyított értékkel is bírnak, ezek a nemzeti valuták egymáshoz mért keresztárfolyama. Ilyen például, hogy hány forint egy euró vagy dollár, de az eurót dollárban is kifejezhetjük és így tovább.


A MODERN PÉNZ FAJTÁI

A modern pénz alapvetően egyrészről többféle fizikálisan megjelenő papírpénzformában  (bankjegyben) és érmében jelentkezik, másrészről számlapénzben, ami gyakorlatilag virtuális, a bankszámlák közötti forgalom lebonyolítását szolgáló eszköz.


A modern pénznek tehát két alapvető formáját különböztetjük meg: a készpénzt és a számlapénzt.


A ma forgalomban lévő, leginkább a váltást elősegítő készpénzérmék: 5 forintos, 10 forintos, 20 forintos, 50 forintos, 100 forintos, 200 forintos.


A jelenben készpénzként létező papírpénzek, bankjegyek: 500 forintos, 1000 forintos, 2000 forintos, 5000 forintos, 10000 forintos, 20000 forintos.


A pénzhamisítást a törvény szigorúan bünteti, az a társadalomra kiemelten káros, megzavarja a gazdaság szereplőinek bizalmát, ami tömeges méretekben akár válsághelyzetet is indukálhat!


A PÉNZ TULAJDONSÁGAI

A PÉNZ ÉRTÉKET KÉPVISEL, KIFEJEZ

A pénz szerepe és egyben a tőle elvárható alapvető feladata, hogy értéket fejezzen ki, benne számítottan meghatározható legyen egy áru, termék, szolgáltatás ára. Minden értéket képviselő jószág általában kifejezhető pénz alapú értékként. Mégis fontos megjegyezni, hogy azonos vagy egymásra jelentős mértékben hasonlító áruk ára is különbözhet. Egy kiló fehér kenyér ára különböző lehet a sok-sok pékségben, áruházban, ahol árulják őket. Nincsen rögzített ár (nem hatósági értelemben) és nem is lehet, mivel a piacgazdaság alapja, hogy az áruk, termékek, szolgáltatások értékének meghatározása, (az árazás) versenyhelyzetet teremtsen a termelők, szolgáltatók között, amely versenyhelyzet szolgálja, hogy a vásárlók mind olcsóbban (optimálisabb feltételekkel) juthassanak az értékesített javakhoz. A javak árának versenye a piacgazdaság meghatározó alapfeltétele. Az árazás, piacfelosztás előre eltervezett, meg-állapodáson alapuló versenytársak közötti kölcsönös rögzítésének cselekedetét, az egymás közötti verseny korlátozását kartellezésnek nevezzük, az értékesítők által így alkotott „összejátszást" kartellnek hívjuk, amit a hatályos törvények (verseny-jog) szigorúan büntetnek.


Fontos azt is kiemelni, hogy az áru értékének meghatározásánál nagyon sok összefüggést kell figyelembe venni, ezért tisztázni érdemes azt is, hogy mit is jelent az érték.


Az érték: egy anyagi, szellemi tulajdonsággal bíró dolog minősége, hasznossága, ami miatt az adott dolgot megszerezni, tartani, birtokolni érdemes, valamint az adott dolog meghatározható ára.


Ez az a két dolog, ami összessége értéket képvisel és amely értéket pénzben fejezhetünk ki.


És akkor újra leírva, mert meghatározó jelentőségű, hogy az életben nem minden érték fejezhető ki pénzben. Ettől változatos és szép a világ. Az anyagi javakon túlmenően, léteznek eszmei értékkel, pénzben nem kifejezhetően létező értékek is. Mindent megpróbálhatunk kifejezni pénz alapú értékben is, de a szeretet, szabadság, egészség és még számos dologi és eszmei érték pénzben történő kifejezése, csupán szubjektív alapú, képzeleti együttható. Kinek mennyit érhet még húsz év egészséges élet? Szerelmünk igaz szerelme, ha megfizethető értéket képvisel, akkor valódi-e? És így tovább és tovább.


Az érték meghatározása, a folyamatos dologi és eszmei javaink értékelése rendkívül fontos dolog. A gondos pénzügyi tervezés alapja, hogy vagyonunkat értékeljük, a megszerezni kívánt javakat tervezzük, árazzuk, értékeljük egy jövőbeni, pénzben kifejezhető követelés formájában. Igazi értéket teremteni és értéket birtokolni, vagyont építeni, életszínvonalat javítani általában csak gondos, tudatos pénzügyi értékeléssel és tervezéssel lehet.`;

// Folytatás a többi résszel...
// Ez csak az első néhány oldal a példa kedvéért
// A teljes könyv hasonló formátumban kerülne ide
